**Bilgisayar ağları coğrafi olarak büyüklüklerine göre birçok gruba ayrılmaktadır.Milyonlarca cihazın bulunduğu büyük ağlar olabileceği gibi 2-3 cihazdan oluşan küçük ağlar da olabilir. Aşağıdaki resimde bazı bilgisayar ağı türleri boyutlarına göre gösterilmektedir.**

![image](https://github.com/user-attachments/assets/301467f2-90cb-4811-ac44-ab24d37f00da)

## Personal Area Network (PAN) (Kişisel Alan Ağı)

Kişisel Alan Ağı (PAN), çok kısa mesafeleri (örneğin 10 metreye kadar) kapsayan, minimum ve az sayıda cihaz içeren ağları ifade eder.Örneğin Bluetooth aracılığıyla bağlanan bir mobil cihaz ve kablosuz kulaklık bu tür ağlara örnektir. Bu küçük ağda yalnızca 2 cihaz var: Bir mobil cihaz ve bir kablosuz kulaklık.

![image](https://github.com/user-attachments/assets/d5e7e309-211c-4a84-a274-871f8785d8c1)

## Local Area Network (LAN) (Yerel Alan Ağı)

Yerel Alan Ağı (LAN), PAN'dan daha geniş bir alana sahiptir. İçindeki cihaz sayısı çok daha fazla olabilir. En sık kullanılan ve bulunan ağ türüdür. Bazen 2 cihazdan oluşan bir ağa LAN da denilebilir.
Kapasite açısından 2’den çok daha fazla cihazı desteklemesi ve coğrafi olarak daha geniş bir alana yayılmış olması, LAN tipi bir ağ olduğunu göstermektedir.Örneğin ev ağları ve bina içindeki paylaşımlı ağlar LAN'a örnek olarak verilebilir.

![image](https://github.com/user-attachments/assets/8cbd43bc-fc92-4db6-be0c-22fe048d5770)

## Metropolitan Area Network (MAN)(Metropolitan Alan Ağı)

Metropolitan Alan Ağı (MAN), birçok LAN bilgisayar ağının birbirine bağlandığı, coğrafi olarak şehir boyutunda bir bilgisayar ağıdır. Ağları fiber optik kablolarla birbirine bağlar.

![image](https://github.com/user-attachments/assets/d8e370a1-7e24-4724-9917-e8424b4dfb7f)

## Wide Area Network (WAN) (Geniş Alan Ağı)

Geniş Alan Ağı (WAN), bilgisayar ağları arasında en geniş coğrafi alana sahip bilgisayar ağıdır. Bu bilgisayar ağı o kadar büyük ki kıtaları bile içine alabilir.Diğer tüm bilgisayar ağlarını bünyesinde barındırır. Bu bilgisayar ağına bir örnek "İnternet"tir. Dünyadaki kıtalararası fiber optik altyapılarını görmek için aşağıdaki adresten yararlanılabilir:

**Denizaltı Kablo Haritası: https://www.submarinecablemap.com/**

![image](https://github.com/user-attachments/assets/6c3cec48-d8b5-4e09-9f74-65bd3e63af90)

## Campus Area Network (CAN) (Kampüs Alan Ağı)

Kampüs Alan Ağı (CAN), coğrafi olarak MAN'dan daha küçük ve LAN'dan daha büyük bir bilgisayar ağıdır. Bu bilgisayar ağı birden fazla LAN içerebilir.Genellikle üniversitelerin, kurumların veya özel şirketlerin bilgisayar ağları bu bilgisayar ağına örnek olarak verilmektedir.

![image](https://github.com/user-attachments/assets/2c0b7c87-94c3-4f8d-affc-fcf5e25e1300)


